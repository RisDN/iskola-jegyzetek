<!DOCTYPE html>
<html lang="hu">
<head>
	<meta charset="utf-8">
</head>
<body>
	<div>
		<header>
			<a target="_blank" href="csik_nagy.jpg">
				<img src="csik.jpg">
			</a>
		</header>
		<nav>
			<a href="tortenet.html">a bandy története</a>
			<a href="tortenet.html">a bandy szabályai</a>
			<a target="_blank" href="http://bandy.hu/">magyar bandy szövetség</a>
			<a target="_blank" href="https://hu.wikipedia.org/wiki/J%C3%A9glabda">wiki oldal</a>
		</nav>
		<main>
			<h1>A bandy története</h1>
			<p>
			<img style="float:left;padding-right:10px;" src="gorog.gif">
			A bandy vagy a jéglabda eredete 4000 évvel ezelőttre nyúlik vissza.
			A nyomok és emlékek megmutatják a mai játékosok őseinek létezését, amelyek főleg Iránban, Egyiptomban és Görögországban találhatók. 
			A 16-os számú Beni hasszáni temetkezési hely falán, amely a Nílus völgyében van, közel Miniához,
			egy jelenet látható, amelyben a játék megjelenik két játékossal, ütővel a kezükben, amint kezdik a játékot a labdával.
			A még fontosabb freskó Krisztus előtt kb. 480-ból, Görögországból származik, és hat játékost mutat, akik a játék kezdő mozdulatát imitálják.
			Ettől fogva a játék különböző fajtái jelentek meg, különböző neveken és helyeken az egész világon.
			</p>
			<p>
				A walesi "bandy" szó eredete úgy tűnik visszavezethető a germán "bandja" szóra. 
				Egy könyvben - Sport és múlt 1801-ből - Joseph Strutt azonosította a bottal játszott bandyt a földeken játszott,
				bandy- labdának nevezett játékkal a 13. századból. A két játék közötti különbség eltűnt, és ma már nem is létezik.
				Bury Fen (északkelet Anglia) az eredeti hazája a modern téli bandy játéknak a 18. század közepe óta.
				Nem kétséges, hogy a Bury Fen Bandy Club az egyik leghíresebb. Néhány jól ismert futball klub viseli a nevében a bandy szót,
				mint például a Sheffield United vagy a Nottingham Forest (például Sheffield Southern Bandy Club, 1855.).
			</p>
			<p>
				Az első bandy mérkőzés két londoni klub között volt 1875-ben. Ezelőtt a mérkőzések vidéken kaptak helyet a Bury Fen Bandy klub és más bandy klubok között.
			</p>
			<p>
				A szabályok később alakultak ki, a kezdeti időben nem volt hivatalos szabályzat. Ez akkor jött létre, amikor 1891-ben megalakult Angliában
				a Nemzetközi Bandy Egyesület. Ezt megelőzően a csapatok a játék előtt állapították meg a szabályokat és jelölték ki a játékterületet.
				Két hosszú fűzfapálcát fagyasztottak a korai brit játékokon a jégbe, és a tetejüket összefogva kaput alakítottak ki.
				A kapuk általában olyan messzire voltak egymástól, amennyit a jég megengedett. A bot görbített fűzfából és kőrisfából készült,
				hogy megóvja a jeget és végigüsse a pályán a bandy labdát.
			</p>
			<p>
				A szervezett bandy játék Svájcban, Németországban és Hollandiában jelent meg az 1890-es évek elején, de még hivatalosabban 1898-ban Oroszországban,
				1903-ban Norvégiában, 1907-ben Svédországban és 1908-ban Finnországban. A bandy jelenlegi formája 1955-ben jött létre, amikor megalakult
				a
				<a target="_blank" href="https://www.worldbandy.com/">Nemzetközi Bandy Szövetség</a>
				. 1957 óta szerveznek világbajnokságokat.
			</p>
		</main>
	</div>
</body>
</html>
